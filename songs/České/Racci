Tak dlouho volal racek do prázdna  
až z prázdna lásku přivolal  
Ten příboj doplul sem až z dna  
dva racci tančí u mola.  
  
Noc barví moře sametovou tuší  
potom on vzlétne, ona netuší  
zda už ji opustil  
či pro ni hledá bezpečí.  
  
A vše je jedno, vše je dobře  
že moře nikdy nemlčí  
Ránu co nechá jedna vlna  
vždy další vlna vyléčí  
 
R. 
Já a ty, vlna za vlnou  
to moře mává křídly  
Já a ty, vlna za vlnou  
to moře mává křídly  
Já a ty, vlna za vlnou  
to moře mává křídly  
  
Stařičký démon Poseidon  
vidlice místo obočí  
a v očích mořské propasti  
hlídá ať láska, nikdy neotročí  
Ať vlna za vlnou  
nežene srdce do pastí

R.