Jak můžeš bejt tak krutá,
copak nemáš kouska citu v těle?

Tu kytáru jsem koupil kvůli tobě
a dal jsem za ni celej tátův plat,
ta dávno ještě byla ve výrobě
a já už věděl, co ti budu hrát.

To ještě rostla v javorovém lese
a jenom vítr na to dřevo hrál,
a já už trnul, jestli někdy snese,
žár, který ve mně denně narůstal.

S tou kytárou teď stojím před tvým domem,
měj soucit aspoň k tomu javoru,
jen kvůli tobě přestal býti stromem,
tak už nás oba pozvi nahoru.