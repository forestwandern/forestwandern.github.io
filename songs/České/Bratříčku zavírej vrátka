1. Bratříčku, nevzlykej, to nejsou bubáci, 
   vždyť už jsi velikej, to jsou jen vojáci, 
   přijeli v hranatých železných maringotkách. 
 
2. Se slzou na víčku hledíme na sebe,              
   buď se mnou, bratříčku, bojím se o tebe 
   na cestách klikatých, bratříčku, v polobotkách. 
 
R: Prší a  venku se  setmělo, 
   tato noc nebude krátká, 
   beránka  vlku se zachtělo, 
   bratříčku, zavřel jsi vrátka? 
    
3. Bratříčku, nevzlykej, neplýtvej slzami, 
   nadávky polykej a šetři silami, 
   nesmíš mi vyčítat, jestliže nedojdeme. 

4. Nauč se písničku, není tak složitá, 
   opři se, bratříčku, cesta je rozbitá, 
   budeme klopýtat, zpátky už nemůžeme. 
 
R

Bratříčku, zavírej vrátka!    
Zavírej vrátka!