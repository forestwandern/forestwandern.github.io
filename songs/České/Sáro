R: Sáro, Sáro, v noci se mi zdálo, 
   že tři andělé Boží k nám přišli na oběd. 
   Sáro, Sáro, jak moc a nebo málo 
   mi chybí abych tvojí duši mohl rozumět. 
 
1. Sbor kajícných mnichů jde krajinou v tichu 
   a pro všechnu lidskou pýchu má jen přezíravý smích 
   Z prohraných válek se vojska domů vrací 
   ač zbraně stále burácí a bitva zuří v nich. 
    
R: Sáro, Sáro... 

2. Vévoda v zámku čeká na balkóně 
   až přivedou mu koně, pak mává na pozdrav 
   Srdcová dáma má v každé ruce růže, 
   tak snadno pohřbít může sto urozených hlav. 
    
R: Sáro, Sáro... 
 
3. Královnin šašek s pusou od povidel 
   sbírá zbytky jídel a myslí na útěk     
   A v podzemí skrytí slepí alchymisté 
   už objevili jistě proti povinnosti lék 
 
R:
 
4. Páv pod tvým oknem zpívá sotva procit 
   o tajemstvích noci ve tvých zahradách 
   A já, potulný kejklíř, co svázali mu ruce, 
   teď hraju o tvé srdce a chci mít tě nadosah! 
  
R: Sáro, Sáro, pomalu a líně 
   s hlavou na tvém klíně chci se probouzet 
   Sáro, Sáro, Sáro, Sáro, rosa padá ráno 
   a v poledne už možná bude jiný svět 
   Sáro, Sáro, vstávej, milá Sáro! 
   Andělé k nám přišli na oběd