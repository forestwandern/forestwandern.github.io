Jdu s děravou patou, mám horečku zlatou,
jsem chudý, jsem sláb, nemocen.
Hlava mě pálí a v modravé dáli se leskne
a třpytí můj sen.

Kraj pod sněhem mlčí, tam stopy jsou vlčí, 
tam zbytečně budeš mi psát,              
sám v dřevěné boudě sen o zlaté hroudě
já nechám si tisíckrát zdát.

R: 
Severní vítr je krutý, počítej lásko má s tím, 
k nohám Ti dám zlaté pruty, nebo se vůbec nevrátím

Tak zarůstám vousem a vlci už jdou sem,
už slyším je výt blíž a blíž.   
Už mají mou stopu, už větří, že kopu
svůj hrob a že stloukám si kříž.

Zde leží ten blázen, chtěl dům a chtěl bazén
a opustil tvou krásnou tvář.
Má plechovej hrnek a pár zlatejch zrnek
a nad hrobem polární zář.

R: