1. Něžná i proradná, krutá i bezradná, 
   plamen i červánek, ďábel i beránek, 
   cukr i sůl, 
   u vůně hřebíčku, u rytmu střevíčků 
   císař dnes myslí byl, za tanec přislíbil 
   království půl. 

R: Salome, noc už je na sklonku, 
   Salome, podobnas' úponku, 
   podobna kytaře pro svého vladaře, 
   Salome, tančíš. 

R: Salome, sťali už Křtitele, 
   Salome, usměj se vesele, 
   točíš se ve víru, ústa jak upíru 
   krví ti planou, Salome, la la la ... 

2. Noci už ubývá, císař se usmívá, 
   pokojně mohu žít, všeho lze použít 
   pro dobrý stát, 
   možná ho napadlo prastaré říkadlo: 
   dějiny když tvoří se, pro hlavy na míse 
   nemá se štkát. 

R: Salome, netanči, nechceš-li, 
   Salome, hosté už odešli, 
   jenom roj komárů dopíjí z pohárů 
   krůpěje vína.    
   
R: Salome, trochu jsi pobledla, 
   Salome, v koutku jsi usedla, 
   víčka máš šedivá, nikdo se nedívá, 
   Salome! Pláčeš ...? La la la ..