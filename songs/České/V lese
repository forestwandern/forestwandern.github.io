1. Dneska všichni říkají a všude píše se, 
    že prej je moderní a zdravý jen tak chodit po lese. 
    A já bych řek, že na tom kruci asi něco musí bejt, 
    když o tom zpívá na svým albu už i Justin 
    Timberlake. 

2. Já do přírody od přírody vůbec nechodím, 
    mám však spoustu přátel hipsterů, ti mi jistě napoví. 
    Aha, tak omlouvám se, prý že tam též nikdy nebyli, 
    však na cestu mi daj raw guláš a z flanelu košili. 
    A tak šel jsem tam, však byl jsem zpátky hned, 
    páč tam maj fakt marnej internet. 

R: |: Dneska jsem v lese byl a už tam nepudu, 
    nikde jsem nezažil takhle ukrutnou nudu. :| 
 
3. Vážně nevím, co s tím lesem pořád všichni maj, 
    jen jsem tam vlez, zasvinil jsem si svý boty značky Nike 
    Žádnej signál, žádná wifi, žádný data zde nemám, 
    teda data jsou tu ečko a to fakt nepočítám. 
 
4. Světlo pro selfíčka je zde ultra zoufalý, 
   řek bych, že kdyby to tu vykáceli, líp by uďáli. 
   Ať postaví tu pro mě za mě třeba další obchoďák, 
   tam moh bych shopovat a právě by mě nepotřísnil pták. 
   Samá houba, čerstvej vzduch a samej hmyz, 
   do přírody fakt, chodit neměl bys. 

R. 

oo oo ooo jak se do lesa volá, tak se z něj ozývá. 
oooooo tak poslouchej mě lese, já mám radši obývák. 
oooooo proč vyrážet na místa lidstvem netknutý. 
ooooooo když tam nejsou žádný zásuvky a žádný Bubble tý 
Dneska jsem v lese byl, bylo to naposled, 
abych maily vyřídil, musel jsem vylízt na posed. 

R.