Vím jedno návrší, zámek nádhernej.
Z nejhezčích pohádek ho znám.
/: Stavěnej z křišťálu, sahá k nebi pomálu,
povětří přijde k duhu princeznám. :/

Bílý je lilium, bílej krásnej sen.
Bílý je pravý hedvábí.
/: Jdu cestou necestou za svou bílou nevěstou,
jiná mě na tom světě nevábí. :/

Šípková růžičko z dávnejch příběhů
odkvítáš tiše na stráni.
/: Odpusť mi svatej Ján, že tvou krásu nehledám
na jinou myslím večer před spaním. :/

Stříbrná tůňka se zhlíží ve hvězdách
Velkej vůz ztratil zákolník.
/: Rozsypal nad náma celou fůru s hvězdama
jenom já nemám štěstí za troník. :/

Já vím, že v tej noci plnej zázraků
vykvet můj kvítek z poupěte.
/: Pomoz mi svatej Ján ať tu chvíli nezmeškám
než planě nazdař pánbůh odkvete. :/

Vím jeden bílej mlejn, zámek stříbrnej
v údolí znám to návrší
/: V tom pěkným stavení je moje potěšení,
že na něj myslím zatím netuší. :/

Bílé je pápěří, bílej dobrej den
bílej je ubrus sváteční
/: Ten kterýho já chci nosí bílou čepici
ostatní ženiši jsou zbyteční. :/

Vím jedno oudolí, vím já pěknej mlejn,
už všechny kořeny v něm znám.
/: Bydlí tam panenka, voči má jak pomněnka,
jinou už na tom světě nehledám. :/

Vím jedno oudolí, vím já pěknej mlejn, 
míří sem cesta s přívozem,
/: jde cesta necesta, tady je má nevěsta,
nerovná se jí žádná z princezen. :/

Vím jedno oudolí, vím já pěknej mlejn,
vedle něj rybník s rákosím,
/: ta dívčí, co ji znám je má bílá princezna, 
tu si já od pantáty vyprosím. :/