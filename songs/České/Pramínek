Narodil se pramínek, tenký jako plamínek.       
A že neměl nikde stání, dolů z kopce pryč uhání.
S bubláním se nese loukou, stébla, trávy se v něm houpou.
Přeskakuje kamínky,snad hledá jiné pramínky.
    
R:
Když se řeka narodí, když se řeka narodí, když se řeka narodí

Z pramínku se potok stal,z kopce dolů spěchá dál.
Klukům vozí na rybníce sněhobílé plachetnice.
Z rybníku voda vytéká,je z ní malá mělká řeka,
za jinou řekou poběží,co mosty má a nábřeží.

R:

Vlny v řece stříkají,po splavech dolů klouzají.
Řeka s řekou chce se spojit,aby mohla k moři dojít.
V moři plují velké lodě, ryby se honí v slané vodě.
Kampak asi, divte se, náš pramínek to zanese? 

R:

A tak jednou brzo k ránu, mořem proplul do oceánu,
je to zázrak zázraků,s mlhou stoupá do mraků.
Až k horám ho vítr honí, po dešti tam tráva voní.
V kopcích mezi kamínky, už jsou z deště pramínky. 

R: